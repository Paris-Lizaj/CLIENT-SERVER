# ECHO-CLIENT
Γράψτε δύο προγράμματα, ένα πρόγραμμα server και  έναν πρόγραμμα client (το οποίο θα μπορούν να το εκτελούν εν δυνάμει πολλοί clients - και να μπορούν να εξυπηρετούνται ταυτόχρονα από το server), τα οποία θα μπορούν να επικοινωνούν μεταξύ τους (με χρήση UNIX-domain stream sockets) επαναληπτικά ως εξής: 
•	Ο client θα στέλνει στο server μία ακολουθία ακεραίων μήκους Ν, την οποία θα διαβάζει από το χρήστη.
•	Ο server αφού παραλάβει την ακολουθία θα υπολογίζει το μέσο όρο της και αν αυτός είναι πάνω από 10 θα στέλνει πίσω στον client τόσο (α) τον μέσο όρο που βρήκε όσο και (β) ένα κατάλληλο μήνυμα αποδοχής (π.χ. 'Sequence Ok'). Ειδάλλως θα στέλνει μόνο ένα μήνυμα αποτυχίας (π.χ. 'Check Failed'). 
•	Ο client θα πρέπει απλά μετά από κάθε επικοινωνία να τυπώνει ότι απάντηση του έστειλε ο server στην οθόνη, και να ζητά την επόμενη ακολουθία από το χρήστη. Η επικοινωνία θα τελειώνει (από πλευράς του client) όταν ο χρήστης δηλώσει ότι δεν επιθυμεί να δώσει άλλη ακολουθία προς έλεγχο.
•	Θα πρέπει τέλος επίσης ο server να ‘διατηρεί’ κάπου (πάντα ενημερωμένο) το συνολικό αριθμό των αιτήσεων/ακολουθιών που έχουν περάσει επιτυχώς τον έλεγχο (πόσες δηλαδή μέχρι αυτή τη στιγμή - από όλους τους clients), καθώς και πόσες έχουν ελεγχθεί συνολικά.
